 

SCHAEFERI. xm

teae aetatis Latinitatem prope illibatam ¹ conservarunt.
Adeo, quod bonis libris aliis exitio, his etiam saluti
fuit, quod medio aevo in bibliothecarum angulis ne—
glectae jacuerunt , nec literatis hominibus librariisque
dignae visae sunt, quae a multis legerentur. Testis est
Vincentius Bellovacensis, saeculi XIII, scriptor suae
aetatis doctissimus, qui Plinii epistolas ad diversos
circiter centum reperire se tantum potuisse confitetur,
speculi historialis lib. X , cap. 67, reliquas , quae plures
etiam numero sunt, non vidit. Decimus liber ante
saeculum XVI in lucem non emersit , nec libri VIII
et IX omnes epistolae primis editionibus vulgari po-
tuerunt. Hinc rara apud medii aevi scriptores Plinii mi-
noris mentio ac prope nulla est. Quam male vero li—
brarii de aliis meriti fuerint, quos saepius et in plura
exemplaria transcripserunt, testes erunt sempiterni
Cicero, Sallustius, Curtius, Valerius Maximus , Florus,
Justinus , Lactantius, quos ipsorum dissimillimos no-
bis reliquerunt. Etsi vero in Plinii epistolas minus
quam in caeteros, quos dixi, scriptores antiquos, ho—
minum illorum inscitiae et audaciae licuit 3 non ita tamen
incorruptas et incontaminatas eas ad nos pervenisse
apparet, ut nihil omnino labis insederit. Multa qui-
dem Catanaeus, plura post eum Henr. Stephanus, Ca-
saubonus, Gruterus, Barthius , Schefferus, Buchnerus,
Gronovius, Thomasius, cellarius jure sibi visi sunt
emendassethorum tamen omnium oculos non pauca
fugerunt, quae Cortii nuper, et proxime Gesneri, viri

¹ Couf. tamen, quae J. A. Ernestius in fine notularum suarum
«le multis magnisque librorum Plinii vitiis monuit.

