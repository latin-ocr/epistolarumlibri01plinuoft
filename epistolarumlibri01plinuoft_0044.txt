xxxviii J. M. GESNERI EPISTOLA

peccat, si ita vis, Plinius; sed peccat ‚ dum nimis placere nobis
postulat.

IV, 16, 2, Nihil mirum ais, adstare aliquem tunica scissa, salva
tamen, qua illa tegatur, toga. Quid enim illum pudeat scissurae
repentinae, sed tamen toga tectae Ξ) Quomodo vero tectam toga
scissuram inter agendum vidit Plinius? At id ipsum indecorum ,
suspectum ‚ singulare certe et observabile, aliquem ita se invol—
vere toga, ut tunica nusquam appareat. Cogita comicas personas
in Molerii Avaro maculas et scissuras vestium pileo, patina, ha·-
bitu corporis tegentes, etc.

IV, 27, 6. Mavis Plinio tribui voces redundantes γινώσκων ὅτι,
quam indocto librario, quem vix credibile sit, eas adjecisse : et
eodem modo redundare τὸ inquitV1‚ 33, 1. Videndi ergo codices.

V, 6, 36. Acanthum hinc inde lubricum etflexuosum quomodo
explices, ut cognoscam lectores, patere. Ratio, inquis, dicendi
petita est a serpente, qui est lubricus, et flexuosus, quum spi—
ralis lineae figuram assumit. Sic acanthus satus fuit primo lineis
curvis et spiralibus ‚ sed nulla certa figura, mox in certas figuras
vocatus per aliquantum spatii, mox iterum sine figura curvus et
inflexus, sicuti velorum aulaeorumque fines filamentis sericis di-
versi coloris ornantur, ut mox flexuosa sint et spiraha, mox fi—
gurata etc.

Pag. 3 1 4, n. 1. Quod hic negabam καταστερισμῶν nomen a me obser—
vatum, festinabam. Laudavi ipse, quum vix Lipsiarn ista missa
essent, in programmate quod habes de diva Carolina Eratosthenis
καταστερισμοὺς , inter opuscula mythologica ‚ physica , ethica, Galei
p, 97, sqq. editos.

V, 20, 4. Quae esset rigida periodus, explicari negabat posse
Cortius. Tibi frigus de periodis, qua sunt periodi, et quatenus
pronuntiantur, dici non videtur. Age ponamus , quae tibi sit rigida
periodus3 quam ego frigidam interpreter ε caetera, in auctoritate
manuscriptorum fere pari, permittamus lectoribus. Est tibi igitur
rigida periodus, in qua ita sibi implicata est et pendet oratio, nt
non possint voce tanquam incisiones fieri ‚ sed tota sit, quamvis
longa , uno spiritu contorquenda. Quaedam contra periodi, quam-
quam longae , tamen flexibiles sunt, sinon pendet per totas oratio,
adeoque non uno spiritu pronuntiandae sunt. Mihi volubilitas non
satis convenire rigido ,· srzgrida porro periodus videbatur fieri ipsa
longitudine et productione non necessaria, qua perit et disper-
ditur dicentis impetus, et auditoris attentio ; quum otiosa epitheta,

